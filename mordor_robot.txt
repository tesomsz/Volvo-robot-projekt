Az elmúlt 20-30 évben a felgyorsult technikai és technológiai fejlődés számos
területen érzékelteti hatását.
A folyamatos fejlődés során újabb és újabb eszközök válnak életünk részéve. Az egyik
ilyen a robotok alkalmazása.
Nehéz egyetlen fogalommal meghatározni a robotokat. Milyen eszközök is ezek
valójában? Amit mindenképpen leszögezhetünk, hogy olyan, ember által tervezett eszközök,
amelyek az emberek szellemi munkájához hasonló tevékenységet végeznek, illetve képesek
emberszerű mozgások végrehajtására. Több szabadsági fokkal rendelkeznek, tevékenységüket
pedig képesek bizonyos mértékig önállóan irányítani.
Maga a téma igen hosszú múltra tekint vissza, hiszen évszázadok óta sokak
foglalkoztak valamilyen automaták, robotok megalkotásával. A törekvések számos figyelemre
méltó szerkezetet eredményeztek, de a tényleges áttörést csak a 20. század hozta meg. Az első
programozható és digitálisan működtetett robot az Unimate volt (1961) mely nem volt más,
mint egy robotkar.
Mára már a technika ugrásszerű fejlődésének köszönhetően széles körben használják
a robotokat szinte minden olyan munkaterületen, ahol a megbízhatóság és az igen nagy
pontosság kiemelkedő fontosságú. A robotok meghatározó kellékei az űrkutatásnak és az ipari
termelésnek, fokozatosan teret hódítanak az oktatásban és háztartásokban és egyre többet
alkalmazzák őket a harcászatban, gyógyászatban is.
Napjainkban a robotok alkalmazásában és
fejlesztésében Ázsia magasan kiemelkedik a többi kontinens közül. Ázsián belül is Japán az,
ahol a legtöbb robotot alkalmazzák.

forrás:https://core.ac.uk/download/pdf/160920537.pdf
